.. role:: red 
.. role:: blue 
.. role:: brown 
.. role:: magenta       
.. role:: remark
.. role:: worktodo
.. role:: slide
.. role:: slide1
.. role:: slide2
.. role:: slide3     
.. role:: slidekp

============================================
OrganizzareLaValutazioneFinale
============================================

---------------------------------------------
Note dopo le interazioni con gli studenti
---------------------------------------------

#. Lo scopo del tema finale NON è (solo) risolvere il problema ma avere un :blue:`caso di studio su cui ragionare sul 
   processo di costruzione del software`.

#. L'uso del linguaggio **qak** non va preso come un vincolo a priori. 
   Ne va invece motivato l'uso (come per ogni altra tecnologia) in relazione alle caratteristiche del (sotto)problema esaminato.
   Poichè il lettore potrebbe non consoscere questo linguaggio, è opportuno scrivere - una volta sola - un 
   (breve) documento che spiega per quali caratteristiche si ritiene opportuno usare i qak. 
   Il documento dovrebbe porre in luce gli aspetti salienti, rinviando (con links) gli approfondimenti ai documenti 'ufficiali', 
   in modo da porre in evidenza il perchè lo si propone, nel contesto del problema.  

#. I link tra i vari documenti dovrebbero essere possibilmente locali, in modo da poter leggere i documenti stessi senza 
   (ove possibile) connessione di rete.

#. Lo :blue:`scopo della analisi dei requisiti` è ridefinire il testo dato dal committente in modo 'preciso' (e formale, cioè
   per noi, comprensibile alla macchina). Per le varie entità menzionate nel testo, occorre dare risposta ad alcune
   precise domande, tra cui (altri tipi di domande sarebbe bene fossero individuate da voi):

   - cosa intende il committente per xxx (ad esempio DDR robot, Virtual Robot)?
   - il committenete fornisce indicazioni sul software da usare per xxx?
   - se si, è possibile fornire un modello di tale software (per capire bene cosa bisogna sapere per usarlo)?

  Si tenga conto di quanto detto in :ref:`` 

#. Occorre anche porre molta attenzione alle frasi scritte in linguaggio naturale e dare loro una interpretazione
   non ambigua. Ad esempio: 

   - per la frase *a DDR robot working as a transport trolley*, che relazione si pensa debba esistere tra 
     l'entità *trolley* e l'entità *DDR robot*?
#. Ogni fase (a partire dai requisiti) dovrebbe terminare con la specifica di un modello (anche non eseguibile) 
   che costituisce l'inizio della fase successiva.  Al modello dovrebbe essere associato un insieme di TestPlan 
   (ne basta anche solo uno signficativo) di tipo funzionale per chiarire cosa ci si aspetta (come ouput) dal software 
   che *dovrà essere sviluppato per quel requisito*, una volta date le opportune info di ingresso.
#. Ogni modello dovrebbe essere accompagnato da almeno un TestPlan funzionale significativo.
#. Lo :blue:`scopo della fase di analisi del problema` è definire una modello (eseguibile) della architettura logica e 
   dare elementi utili per la costruzione di un *piano di lavoro* e per la :blue:`suddivsione dei compiti` tra i componenti
   del Team.
#. Il primo SPRINT dovrebbe scaturire dal piano di lavoro e iniziare a partire dal modello dell'analisi 
#. Ogni SPRINT dovrebbe:

   - essere associato a un preciso obiettivo (SCRUM goal) 
   - approfondire l'analisi relativa al sottoproblema relativo al goal dello SPRINT 
   - estendere/precisare l'architettura logica e i TestPlan
   - definire una architettura di progetto e Test relativi 
   - terminare con un prototipo eseguibile (da discutere con il committente)  e una proposta di nuovo SPRINT 
     (che potrebbe anche consistere in una revisione dell'analisi, se si vede che è stata fatta male)
#. Ogni SPRINT dovrebbe :blue:`terminare con una pagina di sintesi` che riporta l'architettura finale 
   del sistema (con i link al modello e ai Test). 
   Questa pagina sarà l'inizio del documento relativo allo SPRINT successivo.
   E' opportuno anche inserire istruzioni su come eseguire il software sviluppato, ad uso dell'utente finale.


.. #. I file HTML  in *userdocs* non devono essere visti come  'documentazione', ma come una sorta di :blue:`'diario di bordo'`
..   che appunta (in modo sintetico,  in linguaggio naturale e con link al codice) i punti essenziali 
..   che hanno portato a quei modelli.

+++++++++++++++++++++++++++++++ 
Come organizzare gli sprint
+++++++++++++++++++++++++++++++ 

 
Lo scopo dello SPRINT0 dovrebbe essere quello di formalizzare i singoli termini del testo 
(usando un qualche linguaggio di programmazione e/o con modelli) e anche quello di fornire  una prima visione 
di insieme del sistema da realizzare.

Lo SPRINT0 dovrebbe concludersi fornendo un modello delle macro-parti del sistema,
evidenziando quali componenti sono forniti dal committente (ad esempio DDRrobot, Sonar, etc.) e quelli che invece 
bisogna sviluppare.
I  messaggi che questi componenti si scambiano potrebbero essere veri e propri requisiti ma anche *solo indicativi* 
di chi dovrà inviare informazione e di chi dovrà riceverla.  

Ad esempio, si potrebbe introdurre un modello come quello che segue:

   .. image::  ./_static/img/Intro/sprint0.png 
     :align: center 
     :width: 75%

Questa immagine viene generata in modo automatico da un  MODELLO Qak che può essere scritto 
in pochi minuti, per CATTURARE GLI ASPETTI RITENUTI ESSENZIALI
(e certo - almeno per ora - non perchè sia eseguibile).

Lo scopo di questo modello è di costituire un :blue:`SISTEMA LOGICO  DI RIFERIMENTO` e di evidenziare che: 

- Il sistema è distribuito su almeno 3 nodi computazionali diversi (il *driver* è un simulatore).
- Saremo chiamati a sviluppare i macro-componenti  *wasteservice, transporttrolley, sonaronrasp, wastewervicewtatusgui*.
- La interazione *driver-wasteservice* è di tipo request-response ed è implicata dal testo dei requsiti.
- La interazione *sonaronrasp-transporttrolley* è modellata come un evento, ma non è un requisito. Dunque potrebbe essere 
  modificata negli sviluppi successivi, mentre potrebbe essere ritenuto un requisito che l'informazione prodotta dal 
  sottosistema su *ctxrasp* non sia di pertinenza del *wasteservice* (cosa questa da discutere e da approfondire con 
  il committente).
- Risulta invece un requisito architetturale il fatto che il *wasteservice* 'non vede' il *basicrobot* 
  (che è un componente dato dal committente).

  
Questo modello dovrebbe fornire il quadro architetturale complessivo dal quale dedurre 
un possibile piano di lavoro che conduce allo SPRINT1.

Ad esempio, se il team e il committente concordano sulla opportunità di affrontare in primis il 
**core-business** del problema, allora 
lo SPRINT1 potrebbe escludere di trattare la GUI  e la parte su Rasp (se non in modo astratto
o simulato) e avere come :blue:`GOAL` (si veda SCRUM) quello di fornire un primo prototipo 
che realizza le funzionalità fondamentali del sistema.  

Lo SPRINT1  (come ogni altro sprint in futuro) dovrebbe quindi affrontare un 
:blue:`preciso sottoinsieme dei requisiti`, che va individuato  ed associato a uno o più Test-plan funzionali.

Nel caso specifico, si tatta di analizzare il problema della interazione *wasteservice-transporttrolley-basicrobot*
a partire dalla richiesta del driver.

Ogni sprint deve quindi fare uno :blue:`ZOOMING` entro una parte della architettura di RIFERIMENTO,
analizzando le problematiche poste dal sottoinsieme dei requisiti considerato. Ad esempio
l'analista di questo SPRINT1 potrebbe :

- affrontarre il problema di quando sia opportuno rispondere al driver,
- discutere su chi abbia la responsabilità di muovere il *transporttrolley* (il *wasteservice*, inviando 
  (macro) comandi o il *transporttrolley stesso* ), 
- studiate il problema di chi debba aggiornare la gui e quando
- etc. etc. 

Alla fine della analisi del problema, il modello di riferimento avrà subito una :blue:`evoluzione` che fornisce 
una una :blue:`nuova architattura logica`, che sarà il punto di partenza per un nuovo piano di lavoro.
Infatti sia l'analista prima che il progettista poi, potrebbero precisare la natura di alcune interazioni e 
introdurre nuovi componenti all'interno di *ctxwasteservice*.

Sottolineiamo che, al termine dello SPRINT,
un componente ptrebbe anche essere realizzato non come un QAk actor. 
Ad esempio,   la *WasteServiceStatusGUI*  potrebbe essere realizzata come web-application.
Il componente QAk che definisce la logica di *wastewervicewtatusgui* potrebbe essere 'dimenticato'
o (forse, preferibilmente) :blue:`riusato` all'interno di questa web-application.


---------------------------------------
Esempi di possibili domande finali
---------------------------------------

Riportiamo qui un elenco di possibili domande finali durante i colloqui orali:

- Abbiamo appena visto il funzionamento della applicazione. Possiamo vedere il progetto? 
  Quale rappresentazione (linguaggio naturale, diagrammi UML, modelli, figure, parti di codice, ...) 
  propone per l'esposizione del progetto?
- Che forma assume il deliverable di progetto e come è stato prodotto? 
  Vi sono connessioni cone la fase di analisi del problema? E con la fase di analisi dei requisiti?
- Come ci può convincere che l'applicazione 'copre' tutti i requisiti dati senza doverla eseguire 
  caso per caso?
- Può mostrare la struttura della architettura finale del sistema? 
  In quale forma ritiene sia più opportuno presentare l'architettura (o in generale una architettura software)
  per poterne discutere in modo pragmaticamente utile (cioè non solo in modo vago e discorsivo)?
- L'architettura finale è' stata preceduta dalla definizione di una archittura logica scaturita 
  come deliverable della fase di analisi del problema?
- Quali sono i punti salienti che sono stati posti in luce nella fase di analisi del problema? 
  E' stato evidenziato qualche punto particolamente critico?
- Quali sono i :ref:`principi` su cui si  basata la progettazione del sowftware?
- E' possibile, secondo lei, definire un modello eseguibile del sistema già al termine della fase di 
  analisi dei requisiti? Se sì, quali vantaggi se ne potrebbero trarre? 
  Se no, perchè non lo ritiene possibile?
- Immagino che come linguaggio di codifica si sia usato principlamente Java e/o Kotlin, 
  insieme a qualche parte scritta in C, C++, Python, JavaScript, etc). 
  Nella fase di analisi del problema, è stato evidenziato qualche macroscopico gap rispetto queste tecnologie? 
  Se sì' come si è pensato di colmare questo 'abstraction gap'?
- Fino a che punto è utile introdurre diagrammmi ``UML`` e per quali scopi? 
  Quali sono le motivazioni che possono indurre una software-house a definire linguaggi 
  (o metamodelli) Domain-specific?
- In ambiente industriale non è possibile pensare che sia possibile utilizzare il metamodello ``QActor``. 
  Ma di certo è diffuso l'uso delle librerie. Secondo lei sarebbe possibile affrontare lo sviluppo 
  di applicazioni distribuite usando solo la libreria ``it.unibo.qakactor-x.y.jar`` e quelle ad essa necessarie?
- Ha trovato un qualche vantaggio nell'uso dei ``QActor`` attraverso un linguaggio custom (di ispirazione ``DSL``) 
  dotato di un suo proprio IDE? Ha una idea di come sia stato prodotto l'IDE per i QActor in ambiente Eclipse?
- Le mostro l'architettura logica proposta dal gruppo xyz. Trova questa architettura logica concordante 
  con la sua o è possibile evidenziare macroscopiche differenze?. 
  Se nota differenze, le possiamo tollerare o no?
- In quale fase (analisi, progetto,...) è stata decisa la natura software dei componenti del sistema; 
  quali sono le motivazioni per queste scelte, e dove sono riportate/discusse?
- In quale fase (analisi, progetto,...) è stata decisa la interazione tra i componenti del sistema; 
  quali sono le motivazioni per queste scelte, e dove sono riportate/discusse?
- In quale fase dello sviluppo è stata definita una pianificazione dei lavori e una loro ripartizione 
  tra i componenti del team?
- In quanti Sprint Scrum-like si è svolto lo sviluppo del software?
- Durante la fase di sviluppo, è stato necessario rivedere qualche parte della analisi del problema? 
  In altre parole, sono state trovate situazioni che l'analista non aveva previsto o aveva affrontato 
  in modo incompleto? Se sì, ha qualche esempio? E come si è procduto in questo caso?
- E' possibilie sapere, per ciascun componente del team, di quali aspetti del sistema si è 
  specificatamente occupato? Quando sono state definite e da chi queste ripartizioni dello sviluppo?
- In quale fase dello sviluppo sono stati impostati programmi per il testing? 
  Quali tipi di test (unit, integration, ...) sono stati pensati e quali effettivamente realizzati?
- L'architettura finale del sistema mostra qualche pattern architetturale riconoscibile 
  (ad es. client-server, layer, clean ...) e in quale fase dello sviluppo (analisi/progetto) 
  è stato deciso di introdurlo? E perchè? Queste motivazioni sono riportate/discusse in qualche documento?
- E' possibile utilizzare l'applicazione avvalendosi di un Browser? Se no, per quale motivo 
  si e' esclusa questa possibilità?
- Come è stato affrontato il requisito xyz? 
- Come viene rappresentato lo stato del sistema? 
  E' uno stato 'concentrato', cioè gestito da un solo componente o distribuito tra più componenti? 
  Chi e quando ha preso una decisione in merito a questo punto?
 
- Il sistema finale utilizza solo un DDR virtuale. Cosa bisognerebbe fare per utilizzare un robot fisico 
  e quanto tempo sarebbe necessario per il refactoring del sistema?
- Il sistema finale e' stato sviluppato tenendo conto dei principi SOLID? E' possibile vederne qualche esempio?
- E' stato utilizzato il linguaggio Prolog? Se sì, per quale motivo?
- Sono state utilizzate annotazioni Java? Se sì, in quali parti o in quali funzionalità e per quale motivo?
- Per un eventuale supporto Web, quale framework è stato utilizzato? Spring o Node/Express? Quali sono le motivazioni della scelta?
- Il sistema finale coinvolge anche un RasperryPi? 
  Se si, quale parte del sistema è stato deployed sul Rasp e in quale modo?
- E' stato tentato un deplyoment della applicazione (o di parti di essa) utilizzando docker? 
  E docker-compose? Se sì quali sono i criteri/motivazioni per la ripartizione di parti applicative su docker?

